---
tags:
  - Yaratık
---  
  
Ejderhaların, materyal düzlemde bir zamanlar tanrılarla birlikte yürüdüğü ve tanrılar ayrıldıktan sonra tüm kıtaya hakim oldukları bilinen bir gerçek. Tiranlıklarının sonsuza kadar sürmemesinin tek sebebi ise kendi aralarında yaşadıkları çatışmalar. Daha iyi niyetli metalik ejderhalar ile hükümdar renkli ejderhalar arasında yaşanan çatışma sonucunda (dünya halklarının da yardımıyla) ejderha egemenliği son bulsa da ejderhaların gücü hâlâ zihinlerde. Bu iki kategorinin bilinen türleri aşağıda olmakla birlikte çok daha fazlası olabileceği yüksek bir ihtimal:  
  
**Metalik**: *Altın - Gümüş - Bronz - Bakır - Pirinç - Demir*  
**Renkli**: *Kırmızı - Siyah - Mavi - Yeşil - Beyaz*  
  
Tüm ejderhaların birkaç ortak özelliği ise şöyle sıralanabilir:  
  
- Doğuştan büyü kullanabilme yeteneğine sahip, büyülü yaratıklar.  
- Ergenlikten itibaren in yapma dürtüsüne sahipler. Büyülü yaratıklar olduklarından dolayı inleri ile özel bir bağları var ve yaşadıkları bölgelere özel etkiler oluşturuyorlar.  
- Her biri kendi elementine bağışıklı ve elemente göre şekil alan büyülü nefesleri var.  
- Uzun yıllar yaşayan ve diğer çoğu ırkın aksine yaşlandıkça güçlenen canlılar.  
  
## Gold Dragon  
![[Dragon_Gold.webp]]{ align=right }  
  
Altın ejderhalar... *Le Superbe, le Magnifique...*  
  
Böylesi bir ihtişam nasıl tarif edilir, nasıl kelimelere dökülür bilmiyorum ama bu muhteşem yaratıkların etkisi altında kalmak; kişinin, hayatında yaşayabileceği en güzel duygulardan biri. Daima yardım etmeye hazır altın ejderhalar ile muhabbet etmek ise özel bir onur.   
  
Kendi istekleri üzere (ve dünyanın istikbali adına) rahatsız edilmeden yaşamaya devam etmeleri için mesken yerleri hakkında bilgi vermekten çekinsek de okuyucu; metalik ejderhaların en güçlülerinin, dünyada altının en bol bulunduğu ve en ihtişamlı yerlerde yaşadıklarını tahmin ederse yanılmaz. İnleriyle inanılmaz büyülü bağlar kurmaları dolayısıyla çevreleri de nasibini alıyor.  
  
## Green Dragon  
  
Yalnızca bir defaya mahsus, o da bu düzlemde olmamak üzere yeşil ejderhaların varlığına tanık olduk. [[21 - Warbrof'un İzinde|Uliza'yı ilk görüşümüzde]] Fey Wilds'ta takip ederken karşımıza çıktı Klatros.  
  
Yazar, Fey'in, üstündeki etkileri sebebiyle karşılaşmayı çok hatırlamıyor ama oradaki diğer şahıslar Klatros'un inanılmaz bir boyutta ve korkutucu olduğu konusunda hemfikir. Renkli ejderhalardan olmasına rağmen işine yaramamız sebebiyle bizi sağ bırakması da daha büyük planları olduğuna işaret. Sonradan öğrendiğimize göre ise Klatros, ruhunu bir şekilde Fey ile birleştirerek ölümsüzlüğe ulaşmış (teyit edilmedi). Bunun ona ne gibi güçler kazandırmış olabileceği ise bilinmiyor.  
  
![[Dragon_Green.webp]]  
  
## Red Dragon  
  
Renkli ejderhaların, hatta tüm ejderhaların efendileri...  
  
![[Dragon_Red.webp]]{ align=right }  
  
Kırmızı ejderhalar; ateş nefesleri ve devasa cüsselerinin de yardımıyla ejderhalar çağında dünyayı avuçlarına almış ve sıradan yaratıklar bir yana, diğer tüm ejderhalar üstünde bile hüküm sürmüş. Ateşe olan büyüsel yatkınlıkları dolayısıyla yavruları bile ateşe dayanıklı. Akla, bu yatkınlıklarının onları buz temelli saldırılara açık bırakması gibi kolayca düşülebilecek bir tuzak düşünce gelebilir ama bu, akla gelen son düşünce olabilir.  
  
Kırmızı ejderhaların soylarının, [[Sorad|Dağ Eriten Sorad]]'ın ölümüyle birlikte tükendiği düşünülüyordu. Ancak son gelişmeler, dünyada hâlâ bir kırmızının yaşadığını gösteriyor. Kırmızı ejderhaların, fiziksel güçlerinin yanısıra, ejderhalar üzerindeki doğal hükümleri sebebiyle, dünyada dolaşması önemli bir tehlike. Zira kırmızıların geri geldiğini duyan diğer metalik ejderhaların ona biat etmeye yanaşmaları ve dünyayı bir ejderha savaşına daha sürüklemeleri işten bile değil. Bu sebeple bu yavrunun olabildiğince erken öldürülmesi elzem. Henüz yavru iken [[11 - Ejderyayla Dans|Altbrück mağaralarında]], en son ise Soradin'e giderken görüldü.  
  
Kırmızı ejderhaların en ünlüsü olan Dağ Eriten Sorad'ın, Soradin'e isim babalığı yaptığı biliniyor. Sorad, ölümsüzlüğe ulaşma yolunda ilk adımları atarak tahtının bulunduğu Soradin Dağları'nın tepesinde, dağdaki hiç bitmeyen volkanik aktivitenin de kaynağı olan, Plane of Fire'a bir kapı açmış ve kendini bu düzleme bağlamaya çalışmış. Öldürülmeye çalışıldığında günlerce savaşsa da nihayetinde yenilmiş olması, planlarının tamamen sonuca ulaşmadığını gösteriyor. Yenilgisinde, aldığı fiziksel yaraların yanısıra ruhuna da saldırılmasının da önemli rol oynadığı belirtiliyor.  
  
![[Dragon_Silver.webp]]{ align=right }  
## Silver Dragon  
  
Doğrudan karşılaşma olmadı ama bu iyi yürekli metalik ejderhaların bile yeterince kızdırıldıkları zaman aksileşebildikleri onaylandı.  
  
## White Dragon  
  
Ejderha standartlarına görece güçsüz sayılan beyaz ejderhaların, goliath bölgesinde yaşadıkları ve Frozen Fang kabilesinin bu ejderhaları neredeyse evcilleştirmiş oldukları bilinen bir gerçek. Soğuğa dirençli olmaları ve savaşlarda goliath süvarileri tarafından kullanılmaları dışında ayırıcı bir özellikleri yok.  
  
![[Dragon_White.webp]]