---
tags:
  - Yaratık
  - Medium
  - Undead
  - Evil
---  
  
![[Vampire.webp]]{ align=right }  
  
Vampirler...  
  
Doğrudan bir vampir görüp savaşmış, sonrasında tecrübelerini aktarma fırsatı bulmuş çok kişi olamaz. Burada yazanlar da çeşitli kitaplar ve dölleriyle yapılan karşılaşmalardan ibaret. Doğrudan karşılaşmadan sağ çıkmak için yeterli olmayabilir belki ama kaçmaya yardım edebilir belki. Önce biraz tarih:  
  
1500 sene kadar önce [[Dragan]] yaratmış vampirleri. Önceleri Könningsburg'da yaşamaya başlamışlar. Sonra aralarında bir savaş olmuş ve "[[The First|İlk]]" kalmış sadece. Bu arkadaş Warbonter'de [[Immortal Merchant]] ile Mündung'da [[Kırmızı Behir]]'i dönüştürmüş. Hannog'daki vampir yaşıyor, Aedil'deki ölü. Bir süre önce de İlk, Tüccar'ı öldürmüş.  
  
Bu tam vampirler, kurbanlarını ısırmak suretiyle onları da öldükten sonra vampir dölüne çevirmek gibi bir kabiliyete sahip. Vampir olmaları, irsi ve önceden edindikleri beceriler ile bilgileri kaybetmelerine sebep olmuyor. Yani her vampirin çok daha farklı özellikleri de olabilir.  
  
Vampirliğin getirdiği avantajlar azımsanacak gibi değil. Bkz:  
  
- Sıradan silahlar çok zarar veremiyor, büyüler daha mantıklı.  
- Kendini yenileyebiliyor. Az az vurmak işe yaramıyor.  
- Duvarlara tırmanabiliyor. Bu şekilde hem kaçış hem de pozisyon avantajı elde edebiliyor.  
- En kötü durumda, kaçabilmek için doğrudan yarasaya dönüşme şansı var.  
  
İyi de bu köpek dişlilerin hiç mi zayıflığı yok? Var, hazırlıklar da bu odaklarda yapılmalı.  
  
- Yenilenme güçlerini bozabilen iki şey var: nur hasarı ve kutsal su.  
- Güneşe dayanamıyor, hasar alıyorlar.  
- Herhangi bir meskene, içeriden birinin izni olmadan giremiyorlar.  
- Kalbe kazık saplamanın etkisiz hâle getirdiği ve akarsudan geçemedikleri gibi söylentiler de var ama teyit edilmedi.  
  
## Spawn  
![[Vampire_Spawn.webp]]{ align=left }  
  
Vampirin teki tarafından emmüklenmiş, teknik olarak da hâlâ tam vampirliğe erebilecek döl. Efendisinin kanını emerse tam vampir olarak ona karşı çıkabileceğinden genelde vampirlerin tercih etmediği bir yöntem.  
  
Efendisinin tüm özelliklerine sahip değil, mesela kendi döllerini oluşturamıyor ya da doğrudan yarasaya dönüşemiyorlar. Zayıflıklarıysa muhtemelen aynen geçerli, sonuçta adi sürümler. Yine de güçlü yaratıklar olduklarından, hazırlık yapmadan doğrudan karşılaşmaya girmek akıl kârı değil.