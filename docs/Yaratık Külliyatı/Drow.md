---
tags:
  - Yaratık
---  
  
Bir ırkın tümünün fıtratının kötücül olduğunu belirtmenin ahlaki yanlışlığı, iş drowlara gelince istisnaya izin veriyor. Zira bilindiği kadarıyla, Lloth'un Corellion'a ihanet edip elf cennetinden sürülmesiyle Lloth'a bağlı elfler de sürülüp Drow ırkını oluşturmuş.  
  
<figure style="float: right" markdown>  
  ![[Drow_Elite.webp]]  
  <figcaption>A Drow Elite warrior</figcaption>  
</figure>  
  
Kara tenli bu topluluk genelde Underdark'ta yaşar ve anaerkil yapıya sahiptir. Erkekleri genelde savaşçı ve köle olarak hizmet ederken kadınlar yönetici ve rahibelik pozisyonlarını doldurur. Gün ışığından rahatsız olmaları, hatta Drow büyülü eşyaların özelliklerini kalıcı olarak yitirmesi sebebiyle ara sıra yağma ve özel operasyonlar yapmak amacıyla yeryüzüne çıkmak dışında Underdark'tan ayrılmazlar.    
  
Karanlıkla sürekli iç içe oldukları için tüm üyelerinin karanlıkta görme ve büyüyle karanlık alanlar oluşturma gibi özellikleri vardır. Bunun dışında Fey atalarından gelen özelliklerini de korurlar. Savaşçıları pusu ve suikast taktikleri kullandığı için tatar yayı ve kısa kılıç kullanır.  
  
Lakin yeryüzündeki (ve altındaki) barışçıl tüm ırkların (en azından tanıyanların) düşman bellediği Drowların içinden bile, çok nadir de olsa, barışçıl yollarla yaşamak isteyenler çıkabilir. Bu bireyler genelde, Drow öğretilerinde adı çok geçmese de tanrılarından biri olan Eilistrae'nin yolunu izler. Bu [[Eilistraeciler]], dünyada bazı iyi Drowların da olduğunu göstermek amacıyla ritüel olarak yeryüzündeki canavarları öldürmek ve zor durumdaki topluluklara hediye şeklinde yardım bırakmak gibi adetler edinmiştir.  
  
## Drider  
![[Drow_Drider.webp]]{ align=left }  
  
Örümcek kraliçenin emrindeki bir Drow'dan daha kötü ne olabilir? Örümcek kraliçenin emrinde, örümceğe dönüştürülmüş bir Drow!  
  
Drowların tüm özelliklerinin üstüne bir de örümceklerin hareket kabiliyetiyle güçlenen Driderlar, aynı zamanda cüsselerinden ötürü daha büyük kılıç ve yayları da kullanabilir.