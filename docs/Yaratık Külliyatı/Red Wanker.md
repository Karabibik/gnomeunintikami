---  
tags:  
  - Yaratık  
  - Large  
---  
![[RedWanker.jpeg]]{ align=right }  
  
Eşine sık rastlanmayan, ardında fosil bile bırakmayan bir mutant. Doğal olarak peyda olmadığı belli bu yaratık, ilk bakışta fazla gelişkin bir primata[^1] benziyor. Bu formunu bozan en büyük faktörler ise eşlerine göre fazla gelişmiş sol yarısı ile özellikle gözlerindeki kırmızı parıltı.  
  
Küçük çocuk gibi davranıyor normalde ama hayvani doğası gereği bu eblehlik onu etrafındaki her şeyi yemeye veya kırıp içini açmaya itiyor. Yakınına girmeden savaşılması uygun, zira bir şeyleri fırlatmak dışında büyülü ve menzilli bir saldırısı olduğu kaydedilmedi. Ha bir de ateş ile elektriğe karşı dirençli olduğu biliniyor, muhtemelen diğer elementlere de öyledir. May the force be with you.  
  
Ölmeye yakın tam olarak berserk moduna geçiyor, o yüzden son ana kadar dikkatle savaşılması gerek. Hatta ve hatta bu dikkat gereksinimi, yaratık öldükten sonra da geçerli. Yaratığın bu hâle gelmesini sağlayan rünleri kim, nasıl olduysa kemiklerine işlemiş. İçlerinden bir kısmı güçlendirme, bir kısmı ise kısıtlama rünü. Varsayım o ki ölüm anında bu kısıtlama rünlerinin etkisi kalkıyor, deri yanmaya başlıyor ve tüm kemikler yüksek seviye *Shatter* büyüsüne maruz kalmış gibi patlayarak etrafı delik deşik ediyor. Siper alın.  
  
[^1]: Könningsburglu âlim Darwin'in son kitabında kullandığı bir ifade