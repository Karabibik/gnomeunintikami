---  
tags:  
  - Macera  
---  
  
Ordular Morguntrax'ın inine üç koldan girecekti ama gelen haberlere göre sol kol komple bozguna uğramış. Verchin sağ tarafı yönetecek, ortadan Kolandir ve adamları gelecek, geriden ise Aurelion destek verecek.  
  
Sağ koldan *Sending* geliyor:  
  
> Verchin: `"Aurelion etrafı kontrol altına alacak, plan nedir?"`  
> Kolandir: `"Volon sizinle gelecek, biz güneyden kuşatacağız."`  
  
## Harekât Vakti  
  
Ordular akşama doğru harekât noktasında birleşip düşman askerler ve ejderhalarla dolu merkezi ele geçirmeye hazırlanıyor. Merkezde, bir zamanlar fevkalade haşmetli olduğu bariz bir yapı var. Bu, Agnon'un Agnon olduğu zamanlardaki meşhur meclis binası. Yarısı hâlâ kullanılabilir hâlde gibi gayet bakımlı, diğer yarısı ise asitten erimiş durumda. Yapının etrafında beş tane devasa metalik ejderha bedeni var. Bu bedenler, sanki açık hava müzesinde sergileniyormuş gibi desteklere oturtulmuş durumda[^1].  
  
Dövüş tam başlayacakken hızla yakınlaşan kanat sesleri geliyor uzaktan. Morguntrax yara bere içinde, can havliyle bir şeylerden kaçıyor. Akşam saatinde siyah bir ejderha olan Morguntrax'ı görebildiğini idrak eden Tara'nın aklına ise bir soru geliyor: `Ne bu aydınlık?`  
  
Morguntrax'ın peşinden, Taralein'in travmalarının ve Ejderhalar Savaşı'nın müsebbibi olan kırmızı ejderha [[Sorad|Dağ Eriten Sorad]] geliyor. Yaklaştıkça gökyüzünü yavaşça aydınlatıyor alevlerin efendisi. Kanat sesleri kulakları sağır ediyor.  
  
Morguntrax savaş alanının ortasındaki kubbeye konup Sorad'a asit fışkırtıyor. O sırada Sorad daha pek de yaklaşmadan ağzından çıkan ateşlere boğuyor meydanı. Mevcut durumda meydandaki her şeyin ya ömrü ya yarı ömrü 6 saniye. Morguntrax ve [[Volon]] hariç tüm ejderhalar ile Kolandir'in öncü kuvveti harici herkes yanarak kül oluyor. Sorad yaklaştığında ise bir hayli yaralı olduğu, hatta kanatlarına ejderha dişleri saplı olduğu görülüyor. Kolandir, Valgena'nın dişlerini tanıyor ve içini bir umutsuzluk kaplıyor. Morguntrax, Sorad'ın zor durumundan faydalanıp ona ihanet etmiş olmalı. Yaklaşmasını fırsat bilip bir de o diş geçiriyor diğer kanada ve batıya doğru hızla uzaklaşmaya başlıyor. Sorad kanatlarını kaldırmaya çalışıyor ama sol kanadı pek cılız bir hareket dışında sonuç vermiyor, tendon yırtılması var. Kükreme ile karışık `"KNEEL!"` diye bağırıyor.  
## İntikam Vakti  
  
Taralein, acılarının kaynağının karşısında. Musibetin Adil Hanımı lakabını hak etmesinin zamanı geldi.  
  
Annan ölümü kabullenmiş, elinden geleni yapmaya hazır.  
  
Innes kaçıp kaçmamak arasında kararsız...  
  
Kolandir umutsuzluğa da kapılsa Valgena'nın fedakârlığını hiçe sayacak, onu yüzüstü bırakacak biri değil. O da biliyor Sorad ne kadar yaralı olursa olsun karşısında şansı olmadığını ama hayatını adadığı şey bu değil.  
  
O sırada Volon'un `"This is our chance."` diye yükselip milleti gaza verdiğini duyan Kolandir bir hışımla yansımasıyla birlikte kubbenin kaidelerini kırmaya girişiyor. Peşinden Annan yardıma koşuyor. Kubbe çökünce Sorad aşağıdaki asit havuzuna düşüyor. Oradan çıkmasını engellemek için Tara *Wall of Force* atıyor. Bir iki saniye sonra müthiş bir enerji dalgasıyla engel parçalanıyor ve Sorad havuzdan çıkıp etrafa ateş kusmaya başlıyor.  
  
Volon ile birlikte ellerinden ne geliyorsa yapıyorlar. Tüm hınçlarıyla saldırıyor, bildikleri tüm büyüleri ve savaş taktiklerini kullanıyor, gerekirse başkasının yerine hedef oluyorlar ama Sorad'ın bünyesine işlemiyor hiçbiri. Bu kadar uzun yaşayan bir ejderhayı şaşırtmak çok zor. Dağ eriten alevlerini karşısında aciz duran kahramanların üstüne kusuyor tek tek. Düşenleri, kafasının üzerinde oluşturduğu mızraklarla yere mıhlıyor.  
  
Kolandir, Sorad'ın korkunç kükremesiyle tutuşurken ruhunun çekildiğini hissediyor...  
  
[^1]: Belli ki Morguntrax burada klasik siyah arzularına yenik düşüp neydim değil ne olacağım dedirtmek için yarısını el değmemiş hâlde bırakmış.