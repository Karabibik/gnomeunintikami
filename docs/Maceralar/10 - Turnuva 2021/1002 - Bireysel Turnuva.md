---  
tags:  
  - Macera  
---  
  
Solo turnuva başlıyor, ilk turlar baya baya çerezlik. Alfons da Muzog da karşılarına gelenleri ezip geçiyor.  

- Alfons - Herwagen: Alfons tek bir *Guiding Bolt* ile kazanıyor maçı.  
- Muzog - Maibaum: Maibaum mızrağına güveniyor reach konusunda ama Muzog kaskına bir indiriyor, pert.  
- Alfons - Wenzel: Duel of the faiths yaşanıyor, anlıyoruz ki Alfons çok daha yobaz.  
- Muzog - Becken: Büyücü çocuğa kükreyen Muzog muzaffer.  
  
Sıra geliyor Alfons - Muzog müsabakasına...  
  
## Kim Daha Ölümsüz?  
  
Karşılaşma herkesin beklediği gibi başlıyor aslında. Muzog, Alfons'un üstüne atılıyor. Alfons *Hold Person* atıyor sonra *Spiritual Weapon* çıkarıp bir iki vuruyor. Muzog kurtulduğu gibi tekrar üstüne atlıyor, fena benzetiyor Alfons'u. Alfons bu sefer *Banishment* atıyor, yaralarını sarıyor, uzaklaşıyor o noktadan.  
  
Dönen Muzog, Alfons'u bir daha kaçırmamaya yemin etmişçesine koşmaya başlayacak ki *Hold Person* yiyor tekrar. O kadar darbeyi kaldıramayacağını düşünüyor seyirciler gayet mantıklı olarak, Muzog yere yıkılıyor ve... Kükreyerek tekrar ayaklanıyor, adam ölmüyor.  
  
Bu sefer hazırlıksız yakalanan Alfons'un ağzı yüzü yamultuluyor. O sırada bir kere karşı vuruş şansı yakalayan Alfons bu fırsatı kaçırmıyor ve zaten ölüm döşeğinde olan Muzog'u deviriyor. AMA MUZOG TEKRAR KÜKRÜYOR!  
  
Arayı kapatıp pata küte geçiriyor Alfons'a, Alfons'un gıdım canı kalıyor ama hâlâ ayakta. Ruhani silahı gitmiş olabilir ama yine de Muzog'un kafasında büyü patlatabilir. Nitekim patlatıyor da. Seyirciler Muzog'un artık ölmesi gerektiğini söylese de Muzog bu bilgiye haiz değil, \*RAAARRRRGH!\*.  
  
Seyirciler sırılsıklam, sıra Muzog'da, Alfons'un bir sıkımlık canı kaldı. O canı da kim sıkacak? Muzog sıkacak. `"Sen büyü vurursun save atarlar, ben crit vururum toprak atarlar."`diye baltayı eline aldığı gibi keskin tarafıymış, adamın kafasını koparırmış falan bakmadan savuruyor. Alfons'un göğsü çaprazlamasına boylu boyunca yarılıyor ve Alfons aldığı darbenin de etkisiyle yere kapaklanıyor... Derken dikkatli seyircilerden bazıları o yaraların kendiliğinden kapandığını ve Alfons'un aslında düşmediğini, sadece geriye doğru sendelediğini görüyor. Evet, Alfons da ölmüyor...  
  
O seks partilerinde bile susmayan sunucular suskun, seyircilerin ağız bir karış açık, arena sessiz. İnsanlar büyü nedir biliyor ama akıllarından maçlara hile karıştırılmış olabileceği de geçmiyor değili, iki taraf da ölmedi sonuçta.  
  
İki yarışmacının canı da 1 ama sıra Alfons'da. Alıyor yerden bir avuç humuslu toprak (~~ehem~~)... Ne yapacak, kalan son gücüyle Ioun'dan kuvvet dilenip son bir yapıştırıyor Muzog'a. Gözleri kan kan olmuş Muzog bu sefer diz çökmüyor, sırtüstü yere düşüyor. Önce inanmıyor kimse maçın bittiğine, Muzog bir kez daha kalkacak diye bakıyor herkes. Muzog bir iki saniye yerde kalınca önce Philip ile Harrion ayaklanıp alkış tufanına öncülük ediyor, ardından Alfons da kendini arenanın kumlarına bırakıyor.  
  
## Final Turu  
  
Sıhhiyeler alana gelip iki tarafı da ayağa kaldırıyor. Dört kez ölümden dönülmesinin dışında önemli bir kırık çıkıkları bulunmadığına kanaat getirmiş olacaklar ki turnuvanın son turuna geçilmesi konuşuluyor. Karşıda Thokk var ancak Alfons kendisinin dövüşecek durumda olmadığı belirtip final turundan çekiliyor.  
  
Muzog `"Benim bir şeyim yok, ben dövüşürüm!"` dese de Thokk hükmen galip sayılarak turnuvanın kazananı oluyor. Ödülü Thokk alıp köyüne götürüyor ama ölümsüzlük maçının yıllarca Warbonter halkının ağzında olacağı kesin.  
  
  
![[Turnuva_single_2021.svg]]