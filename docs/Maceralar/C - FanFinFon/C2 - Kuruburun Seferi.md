---  
tags:  
  - Macera  
---  
Meğer duyum gelmiş: Sorad'ın güçlerine kök söktüren Mercy, Kuruburun'da görülmüş. Mercy'nin 3 ejder kill'i var, 3'ü de ancient dragon. Bütün ejderler adam yolluyormuş. Riflax diyor ki `"Siz canınızı tehlikeye atmayın, onlar saldırsın siz işini bitirmeye girersiniz."`. Canım patronum, hep marabasını düşünür. `"Alın şunu, genç adamsınız yanınızda bulunsun."` diye harçlık niyetine büyü yapıyor, içimiz bir hoş oluyor. Ordular Kuruburun diye bir yerde toplanacakmış. Biz de oraya yollanıyoruz.  
  
Kasabaya yaklaşınca bir gariplik fark ediyoruz. Hiçbir ses yok. Yakındaki bir eve giriyoruz, boşaltılmış. Toparlanmadan boşaltılmış hem de. Bu şekilde evden eve gizli gizli geziyorduk ki kasabanın hanında bir hareketlenme görüyoruz. İçeri birisi giriyor, bir süre geçiyor zırhlı ikinci bir kişi giriyor.  
  
Bir süre sonra savaş boruları duyuluyor, ordu(?) gelmiş. Biz, patronumuzun sözünden çıkmayıp saklandığımız yerde kalıyoruz. Beklendiği gibi elindeki büyülü kılıç ve yanındaki full zırhlı adam ile ordunun içinden geçiyorlar. Son asker yıkılınca bir etrafa bakıp hana dönecek oluyorlar, Mercy yanındakine dönüp `"Yardımına müteşekkirim küçük Muzog."` diyor. Tam bu sırada biz çıkıp üstlerine atlıyoruz.   
  
Blork yukarıdan ok sıkıyor, Krax ile Myroh da seri stun ile birini kilitlemek istiyor ama başarısız oluyorlar. İkisi de çok güçlü ve birbirlerini çok iyi koruyorlar. Mercy, aynı anda beş kişi uçuran kılıcını kaldırıyor ama ufak bir sorun var: yıldırımlar çakmıyor. Mercy dumur, davranın yiğitler! Yine de çok zor geçiyor savaş ama kahramanlarımız muzaffer oluyor.  
  
Muzog'un kafasını kesip kazığa geçiriyorlar orada. Myroh aslında Mercy'nin de bedenini komple kazığa geçirecek ama çok zarar vermeyin dendiği için durduruyor kendini. Akşam olduğu, hâlleri de kalmadığı için handa geceliyorlar. Geceleyin normal, hiçbir özel şey yokken Blork nöbette arkasını bir dönüyor kapüşonlu adamın teki Mercy'nin tepesine eğilmiş bir şey fısıldıyor.  
  
```  
Uyan Calia'm uyan uyanmaz oldun,  
İki bıçak yarasına dayanmaz oldun.  
```  
  
Blork adamın üstüne atlıyor ama içinden geçiyor. Diğerleri kalkıyor, adam yok olmuş. Myroh büyü yapıldığını düşünüp Mercy'nin kafasını parçalıyor. Sonrasında pek bir cacık yaşanmıyor ama, Mercy ayaklanmıyor tekrar mesela. Tedirgin hâlde uyumaya geri dönüyoruz.  
  
![[Mercy_portrait.webp]]