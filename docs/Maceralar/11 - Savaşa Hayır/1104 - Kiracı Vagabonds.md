---  
tags:  
  - Macera  
---  
  
Warbonter'deki Ioun tapınağına ışınlanıyoruz. Sessiz alarm gibi bir şey çalıyor muhtemelen[^1] ve Theresa beliriyor. Alfons'u görünce elinin bir hareketiyle[^2] alarmı kapatıyor. Alfons'a zılgıtı basacakken artık etrafında bizim göremediğimiz, sadece Ioun takipçilerinin görebildiği bir hale mi görüyor bilmiyoruz ama susuyor. Alfons "Büyük Üstat" rütbesine erişmiş, Theresa ile ilişkileri bir garipleşiyor hâliyle.  
  
Olan bu kadar şeyi çok fazla kaldıramayan Philip, tanrısına ve rahiplerine danışmak için tapınağa gidiyor. Orada [[Nirael]] adında bir Hara rahibesi buluyor ve ona resmen günah çıkarmaya başlıyor, son bir iki haftada olanları tek tek anlatıyor. Nirael bir noktadan sonra ambole oluyor tabii, `"Bir saniye bekle döneceğim."` diyerek çıkıyor odadan. Yanında Cormund ve üç tane daha paladin ile Emeric geliyor. Sadece soruşturuyorlar, dediklerinin doğruluğunu teyit ediyorlar ama bu kadar fazla kişinin gelmesi hayra alamet değil. `"Görüşme ayarlasak Könningsburg'daki başrahip ile konuşur musun?"` deyince Philip balıklama atlıyor ama araya bir de şart sıkıştırıyor: Altbrück'e yaptırdığı tapınağa bir cleric istiyor. Onlar da kabul ediyor ve [[Romey]] adında birini göndereceklerini söylüyorlar.  
## Kiralar Almış Başını  
  
Artık Alfons'un, Celeste'nin evinin bahçesindeki aşçıların kaldığı binanın bir katındaki tek oda apartmana sığmadığımız ve eşyalarımızı koymak ve rahat rahat konuşmak için kendimize yeni bir yer bulmamız gerektiğini tartıştık. Beljardin ağı sayesinde merkeze yakın bir ev bulabiliyoruz.  
  
Ev, giriş katında [[Giez's Sea-Food]]'un olduğu 4 katlı bir apartmanda. 2 aylığına 100 gold vererek kiralıyoruz. Ev üç oda bir salon. Bir hizmetçi odası ile mutfağın karşısında bir de kiler var. Bir tane ana yatak odası, bir tane de misafir odası var içinde bir büyük bir de küçük yatak olan.  
  
![[Vagabonds_Home.webp]]  
  
Takvimler 15 Mart 2021'i gösterirken Muzog, abisinden az buçuk kitap okuma alışkanlığı feyzalacak olmuş ki kütüphaneye gidip kütüphaneciden üç beş kitap istiyor. Aldığı kitaplar şunlar:  
  
1. Medeniyet Tarihi  
2. Tanrıları Tanıyalım  
3. Kıtanın Hayvanları  
4. Bitkiler Üzerine  
5. Otların Gizemli Dünyası  
  
Muzog'un elinde bunlarla geldiğini gören Philip, azıcık da ilahi irfan aşılamak umuduyla "Solsitis'in Odaklanmış Işığı" başlıklı kitabı sokuşturuyor araya. Muzog, Philip'i dövmemek için *hasbinsoradin* çekerek kitabı alıyor ama bakmayacak bile. Onun yerine aldığı kitaplarla birlikte Alfons'a gidiyor ki ona okuma-yazma öğretsin. Alfons on numara öğretmen zaten, çalışıp didinip hecelemeyi öğretiyor sonunda.  
  
Akşamleyin ufak bir içkili sofra kuruluyor, herkes eteğindeki taşları döküyor. Orada bir şeyler oluyor, zaman hızlanıyor[^3]. Sabah oluyor, mutfaktan sucuk kokusu gelir ve herkes merakla Muzog'un yaptığı yumurtayı beklerken kapı çalıyor. Gelen Sorran, hafif bir gülümsüyor, içeri buyur ediyoruz. Önce Philip'e imalı bakarak `"Bir daha böyle büyük olayları birine anlatırken önce bize haber verin. Ioun ile Solsitis arasındaki haberleşmeyi Delador koruyor."` diyor. Ekibin geri kalanı ne olduğunu tam anlamıyor ama bir haltlar yenmiş. Sonra bize göreve gideceğimiz tarihi ve hareket noktasını aktarıyor.  
  
[^1]: Citation needed  
[^2]: *Counterspell* atmış.  
[^3]: DM konuşmamızı bölüyor.