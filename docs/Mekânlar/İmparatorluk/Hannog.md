---
tags:
  - Mekân/Şehir
---  
  
Uçsuz bucaksız düzlükleri ve başına buyruk göçebe halkları nedeniyle tarih boyunca çevresindeki tüm kalıcı yerleşkelere büyük sorun çıkaran [[Büyük Savana]]’nın sınırında yer alan Hannog şehrinin [[İmparatorluk]] için en büyük önemi sağladığı güvencedir. Dağların eteğine kurulmuş olan Büyük Savana’yı batısından izleyen şehir tarih boyunca pek çok kez göçebe halkların istila ve yağma amaçlı akınlarının İmparatorluk’un derinliklerine ulaşmasını önlemiştir.   
  
## Coğrafya  
Eyalet batısında [[Rand Diyarı]], güneyinde [[Great Forest|Büyük Orman]], kuzeyinde [[Mündung]], ve batısında [[Aedil]] eyaleti ile sınırlıdır. İmparatorluk’un en az şehirleşmiş bölgelerinden biridir ve Hannog eyaletteki tek büyük kalıcı yerleşimdir. Eyalet sınırlarının çoğunu orman çizgisinden sonra başlayan savanlar kaplar.  
  
Günümüzde pek çoğu İmparator’a bağlılık yemini etmiş ve saldırgan davranışlarını geride bırakmış pek çok halk hâlâ eski göçebe yaşam tarzlarını koruyarak Hannog eyaleti sınırlarında yaşar. Bu halkların mallarını satmak ve aralarındaki anlaşmazlıkları çözmek için toplandığı yarı-kalıcı pek çok yerleşim Büyük Savana’da bulunabilir. Ancak, Hannog şehrinin hemen dışında yer alan dev çadır bölgesi bu alanların en büyüğüdür, Büyük Savana’nın hemen hemen her yerinden gelen mallar burada bulunabilir.  
  
Şehir, geçtiğimiz yüzyıllarda bölge halklarının imparatorluğa bağlanmasının ardından stratejik önemini kaybetmemiştir. Tehlikenin yönünün değişmesi ile birlikte Hannog kalesi, Mündung ile beraber Rand Diyarı’ndan gelebilecek tüm olası saldırılara karşı önemli bir asker nüfusu barındırmaya devam etmiştir.  
  
## İdare  
İmparatorluk’un nüfusu ve geliri en az olan eyaletinin yönetimi, geleneksel olarak [[Voldrun]] Hanedanı’nın uzak akrabalarından seçilen yetenekli bir düke emanet edilir. Çeşitli göçebe klanların yöneticileri diğer eyaletlerdeki kontların ve baronların denkleri olarak sayılırlar.  
Nüfusun yarısına yakının insanlardan oluştuğu Hannog, diğer ırkların yüzde olarak en yoğun olduğu eyalettir.  
  
### Azınlıklar  
Büyük Savana’da pek çok centaur klanı yaşar. Aileler veya birkaç kişilik gruplar haline gezen Tabaxi, Firbolg, Tiefling, Bayağı Elf ve Half-Elf toplulukları sık rastlanan görüntülerdir. Rand Diyarı ve İmparatorluk sırında yer altına kurulu olduğu tahmin edilen bir Drow yerleşkesi vardır ve nadiren de olsa kılık değiştirmiş drowlara rastlanabilir.  
  
