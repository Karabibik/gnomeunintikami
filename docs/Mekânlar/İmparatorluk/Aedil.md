---  
tags:
  - Mekân/Şehir  
---  
  
Doğunun incisi olarak da anılan Aedil tarihi bilinen en eski insan şehridir. [[Voldrun]] hanedanının ilk uğradığı bölge olarak bilinir.  
  
## Tarih  
Tarıma elverişsiz [[Lawless Lands]] ve amansız halkları ile ünlü Büyük Savana arasına sıkışmış olan şehir bilinen tarih boyunca kendini her türlü saldırıya karşı başarıyla savunmuştur. [[Great Forest]]’tan beslenen Della Nehri üzerine kurulu şehir görkemli kalesi ve şehir büyüdükçe yeni bir halka eklenerek genişletilmiş 4 kat surları ile ünlüdür. Surlarının altında büyük erzak depoları ve küçük miktarda tarıma elverişli alanları olan Aedil askerî olarak fethi neredeyse imkansız olduğu için geçmişinde pek çok kez imparatorun otoritesini reddetmiştir. Ancak 500 yıl kadar önce [[Könningsburg]]’un yöneticileri merkezden atamaya başlamasıyla [[İmparatorluk]]’un stabil bir parçası halini almıştır.  
  
## Coğrafya  
Aedil Şehri’nin adıyla anılan eyalet kuzeyinde [[Soradin]] Fedarasyonu, batısında [[Hannog]] ve [[Könningsburg]], doğusunda Lawless Lands ve güneyinde Great Forest ile çevrilidir.  
  
Şehrin doğusuna doğru ormandan gelen nehirler ve ılıman iklim sayesinde 4 mevsim tarım yapılabilen geniş topraklar uzanır. Bu bölgeler Büyük Savana’nın İmparatorluk otoritesi altına girmesinin ardından oluşan güvenli ortamda nüfus artışı yaşamıştır. Aedil ile Könningsburg arasında yüzyıllardır genişletilen bir yol ağı vardır ve ana yollar üzerindeki kasaba ve şehirler güvenlikleri nedeniyle Ticaret Loncası’nın en aktif faaliyet gösterdiği yerlerdir.  
  
Eyalet güneyinde yer alan Büyük Orman’ın kaynaklarından önemli miktarda para kazanır. Bu durum eyalet sakinleri ile Orman halkları arasında yüzyıllardır süren gerginliğin temelidir. Son yıllarda kereste ve kürk toplamak için ormana yapılan her seyahat askerî güçler eşliğinde yapılmak zorundadır. Barış zamanlarında Soradin ile yürütülen ticaret de tehlikeli dağlık topraklar üzerinden yapıldığı için daima askerî birlikler eşliğinde gerçekleşir.  
  
## İdare  
Aedil geleneksel olarak imparatorun yakın bir akrabası tarafından yönetilir. Şehir statüsü olan yerleşimler dük tarafından atanan kontlarca, kasaba statüsü olan yerleşimler ise yine dük tarafından atanan baronlarca yönetilir. Baron ve kontlar sadece bölgenin yerel soylu ailelerinden oluşan bir havuz içinden seçilebilir. Bazı baronluklar yönetim açısından yakın bir kontluğa bağlanabilir ancak, baron atama işlemi yine dük tarafından gerçekleştirilir. Dük, kont veya baronlar ölümleri durumunda topraklarını çocuklarına bırakamazlar, bütün topraklar imparatorluğa aittir.  
  
Aedil eyaleti çok sayıda küçük kasaba ve kalabalık bir elit sınıfa sahiptir. Könningsburg’dan sonra en fazla profesyonel asker besleyen eyalettir ve Aedil Şehri’nde konuşlanmış olan [[Kale Savaşçıları]] bunların en ünlüsüdür. Kale Savaşçıları’nın elit askerler yetiştirmek üzerine kurulmuş pek çok eğitim merkezi vardır ve bunlardan bazıları büyü eğitimi de vermektedir. Şehirde bunların yanısıra [[Güneş Birliği]]’nin büyük bir okulu vardır.   
